<!DOCTYPE html>
<html lang="ur" dir="rtl">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>شیخ القرآن والحدیث حضرت مولانا عنایت اللہ صاحب</title>
                            
  <!-- جمیل نوری نستعلیق فونٹ -->
  <link href="https://fonts.cdnfonts.com/css/jameel-noori-nastaleeq" rel="stylesheet">

  <style>
    body {
      font-family: 'Jameel Noori Nastaleeq', serif;
      background-color: #f7f8fa;
      margin: 0;
      padding: 0;
      line-height: 2.2;
      color: #222;
    }
    header {
      background-color: #0a3d62; /* ڈارک بلیو */
      color: #fff;
      text-align: center;
      padding: 20px;
      border-bottom: 5px solid #c49b9b; /* ہلکا گلابی ٹچ */
    }
    header h1 {
      margin: 0;
      font-size: 2.2em;
    }
    .container {
      max-width: 850px;
      margin: 30px auto;
      padding: 25px;
      background: #fff;
      box-shadow: 0px 0px 12px rgba(0,0,0,0.1);
      border-radius: 12px;
    }
    h2 {
      color: #0a3d62;
      border-right: 5px solid #c49b9b;
      padding-right: 10px;
      margin-top: 30px;
      font-size: 1.8em;
    }
  	 .para {
    padding: 5px;
    border-radius: 10px;
    margin: 10px 0;
    font-family: "Jameel Noori Nastaleeq", serif;
    font-size: 25px;
    line-height: 1.9;
    box-shadow: 0px 3px 5px rgba(0,0,0,0.1);
}

/* مختلف رنگ */
.colorful1 {
    background: #991914;  /* ہلکا نیلا */
    color: #fbf8f8;       /* گہرا نیلا */
}

.colorful2 {
    background: #fff0e6;  /* ہلکا نارنجی */
    color: #5a3954;       /* گہرا براؤن */
}

.colorful3 {
    background: #f0ffe6;  /* ہلکا سبز */
    color: #5a3954;       /* گہرا سبز */
}
    }
  </style>
</head>
<body>

  <header>
    <div class="name"><h1>شیخ القرآن والحدیث حضرت مولانا عنایت اللہ صاحب</h1></div>
  <div class="role">شیخ الحدیث جامعہ دارالعلوم تعلیم القرآن سخاکوٹ </div>
  </header>
 
  <div class="container">
    <h2>نام و نسب اور خاندان</h2>
	<div class="para colorful1"><p>مولانا عنایت اللہ بن حافظ طاہر اللہؒ بن محمد زرینؒ بن لعل سیدؒ بن علی سیدؒ بن اشرفؒ بابا بڈاخیل مرحسن خیل ہے۔ آپ کے خاندان کو مقامی طور پر "میاں گان" کے نام سے جانا جاتا ہے۔ اگرچہ یہ خاندان نسبی طور پر سادات نہیں تھا، مگر "میاں" کا لقب انہیں عزت اور مقام کی بنا پر دیا گیا، جو بعد میں خاندان کا حصہ بن گیا۔<br/>

آپ کے جد امجد ، جنہیں "بوڈا بابا" کے نام سے جانا جاتا ہے، کا اصل نام "ملا عبدالرحیم" تھا۔ کچھ عرصہ تک وہ "ملاحم بابا" کے لقب سے مشہور رہے، لیکن اب وہ "بوڈا بابا" کے نام سے معروف ہیں۔ وہ بزرگ اخوند درویزہ بابا کے فرزند  اخوند پائندہ محمد کے  خلیفہ اور شاگرد رشید تھے۔ بوڈا بابا ایک عظیم مجاہد اور مبلغ تھے، اور گیارہویں صدی ہجری میں گزر چکے ہیں۔<br/>

آپ کے دادا محمد زرین گاؤں کے معزز اور امیر شخص تھے۔ وہ جماعت اسلامی کے کتب خاص کر "ترجمان القرآن" کا باقاعدہ مطالعہ کرتے تھے۔  آپ کے پردادا لعل سید بھی اپنے گاؤں کا رئیس اور سردار سمجھا جاتا، جنہیں دیر کا نواب "بہرام خان" بھی عزت کی نگاہ سے دیکھتے تھے۔ بوڈا بابا کا مزار آج بھی "اوچ" کے مقام پر موجود ہے۔
آپ کا نانا دلبر شاہ ولد عزت نور سلیم شاہ تحصیل ادینزئی خانپور کے رہنے والے تھے اس کے بعد سلیم شاہ سے جبن درگئی منتقل ہو گئے، جبکہ والد کا خاندان ورسک میں آباد ہے۔
</p></div>
   <h2>جماعت اسلامی سے تعلق</h2>
	<div class="para colorful1"><p>حضرت مولانا عنایت اللہ صاحب کا جماعت اسلامی سے تعلق ایک دینی و خاندانی تسلسل کا نتیجہ ہے۔ آپ کے نانا، دلبر شاہ، میاں عمر سیرئی کے  مشہور دینی شخصیت مولانا محمد اکرام صاحب کے پاس آیا جایا کرتے تھے۔ مولانا محمد اکرام صاحب دیوبند سے فارغ التحصیل تھے اور بعد میں سوات کے معروف رہنما "تاج الملوک" (جو کہ تور لالا کے نام سے مشہور تھا )کی دعوت پر جماعت اسلامی میں شامل ہوئے۔ سوات کے والی نے تاج الملوک کو دو آپشن دیے: یا جماعت اسلامی چھوڑ دو یا سوات چھوڑ دو، تو انہوں نے سوات چھوڑ دیا لیکن جماعت اسلامی کا دامن نہ چھوڑا۔<br/> 

مولانا  صاحب کے والد بھی جبن آیا جایا کرتے تھے اور مولانا محمد اکرام صاحب سے ملاقات کا شرف حاصل کرتے رہتے تھے۔ یہی تعلق بعد میں خاندان کے جماعت اسلامی سے وابستہ ہونے کا ذریعہ بنا۔ آج مولانا عنایت اللہ صاحب کا کا اکثر  خاندان جماعت اسلامی سے منسلک ہے۔
</p></div>
   <h2>سکونت اور رہائش</h2>
	<div class="para colorful1"><p>اگرچہ مولانا عنایت اللہ صاحب کا آبائی تعلق ضلع دیر پائین، تحصیل ادینزئی سے ہے اور ان کے والد و نانا دونوں ورسک میں آباد تھے، مگر ان کی موجودہ رہائش ضلع مردان، تحصیل تخت بھائی کے گاؤں "میاں عمر سیرئ" میں ہے۔</p></div>
   <h2>بچپن اور ابتدائی تعلیم</h2>
	<div class="para colorful1"><p>مولانا عنایت اللہ صاحب کی ولادت 1969 میں ہوئی۔ آپ نے ابتدائی تعلیم 1977 میں پرائمری اسکول ورسک سے شروع کی، جہاں پانچویں جماعت تک تعلیم حاصل کی۔ بعد ازاں 1982 میں گورنمنٹ  ہائی اسکول اوچ  میں داخلہ لیا، اور 1987 میں میٹرک مکمل کیا۔ اس کے بعد 1993 میں سوات یونیورسٹی کے ماتحت "مولوی فاضل" کا امتحان پاس کیا، جو کہ ایف اے کے برابر سمجھا جاتا ہے۔
آپ نے بچپن ایک عام  بچے کی طرح گزارا۔ قرآن مجید کا ناظرہ اپنے دادا محمد زرین سے شروع کیا، مگر ان کے انتقال کے بعد آپ نے ناظرہ کی تکمیل اپنے نانا دلبر شاہ سے کی۔
</p></div>
  <h2>دینی تعلیم کا آغاز</h2>
	<div class="para colorful1"><p>قرآن ناظرہ کے بعد آپ نے اپنے گاؤں کی مسجد میں قائم مدرسہ سے دینی تعلیم کا سلسلہ جاری رکھا۔ اس مدرسہ کے بانی "رحیم اللہ ایڈوکیٹ" تھے، جو کہ خانپور کے رہائشی تھے۔ اس مدرسہ میں مولانا محمد طیب صاحب قرآن کریم کا ترجمہ پڑھاتے تھے، جن سے حضرت عنایت اللہ صاحب نے ترجمہ سیکھا اور باقاعدہ ان کے دروس میں شرکت کی۔
اسی مدرسہ میں ایک حافظِ قرآن بھی موجود تھے جو مقامی اور بیرونی طلبہ کو قرآن مجید حفظ کرواتے تھے۔ مولانا صاحب نے ان سے سورۃ بقرہ اور سورۃ آل عمران کا کچھ حصہ یاد کیا۔
</p></div>
  <h2>دین علوم کی طرف رغبت اور درس نظامی کا آغاز</h2>
	<div class="para colorful1"><p>مولانا عنایت اللہ صاحب نے جب میٹرک مکمل کیا تو اس وقت گاؤں کے کچھ تبلیغی حضرات نے آپ کو تبلیغ میں سہ روزہ لگانے کا کہا، مولانا کا  نانا دلبر شاہ جماعت اسلامی کے ساتھ ساتھ تبلیغی جماعت سے بھی تعلق رکھتا تھا تو وہ  خود گھر آئے اور اپنے نواسے  کے لیے بستر باندھا،مولانا سہ روزہ کے لیے گئے ،اور وہاں ان کی زندگی پر بڑا اثر ہوا ،فرماتے ہیں کہ : 
"جب تین دن مکمل ہوئےتو   میں نے اپنے امیر  سے پوچھا کہ کوئی جانے کے لیے تیار ہوا؟ تو  امیر نے ایک بات کہی جو میرے دل میں بیٹھ گئی، اور مجھ پر بہت اثر ہوا کہ انہوں نے کہا جن لوگوں نے نام لکھوئے تھے  میں ان کے گھر جا کر رویا ۔اس بات نے میری زندگی بدل دی اور اس کے بعد میری توجہ زیادہ تر مسجد کی طرف ہونے لگی، خاص کر جس مسجد میں تبلیغی  جماعت آتی تھی وہاں ضرور جاتے۔ 
</p></div>
  <h2>درس نظامی کا آغاز </h2>
	<div class="para colorful1"><p>مولانا صاحب فرماتے ہیں" کہ بچپن ہی سے میرے والد اور دادا یہی  چاہتے تھے کہ میں عالم دین بنوں، جو بھی  علم مجھے حاصل ہوا ہے وہ سب ان کی دعاؤں کا نتیجہ ہے کیونکہ دین کی طرف راغب ہونے سے پہلے میں اکثری خواب دیکھا کرتا تھا کہ میں ہوا میں اڑ رہا ہوں بعد میں جب میں دینی علوم کے حصول کی طرف راغب ہوا تو مجھے اپنے خواب کی حقیقت نظر آنے لگی۔<br/> 

چنانچہ میرے  والد صاحب نے مولانا محمد یوسف مہتمم جامعہ احیاء العلوم بلامبٹ   سے بات کی اور  مجھے وہاں درجہ اولیٰ میں داخلہ مل گیا،یہ سن 1988ء کی بات ہے۔مولانا یوسف صاحب   نیک سیرت انسان تھے،اپنی اولاد کی بھی اچھی تربیت کی تھی  وہ بھی والد کی طرح  نیک  سیرت اور اچھے اخلاق کے مالک ہیں"۔   
</p></div>
  <h2>تبلیغی جماعت والوں کا اصرار</h2>
	<div class="para colorful1"><p>مولانا عنایت اللہ صاحب کو طالب علمی کے زمانے میں ایک مشکل درپیش ہوئی۔ وہ مشکل یہ تھی کہ ان کا آغاز چونکہ تبلیغی سفر سے ہوا تھا تو تبلیغی دوستوں کا یہی مطالبہ تھا کہ اب آپ تبلیغ میں چار ماہ لگا دیں ۔ موصوف فرماتے ہیں کہ میں بھی یہی چاہتا تھا کہ مدرسہ چھوڑ کر تبلیغ میں وقت لگا دوں،  میرے نزدیک دینی علوم سیکھنے کے بجائے گھر میں بیٹھ کر ذکر اذکار وظائف کرنا زیادہ اہم تھا۔ اسی صورتحال کے باعث کافی عرصے تک ایک ذہنی کشمکش میں مبتلا رہا ۔بہرحال میں مدرسے میں بطور طالب علم دینی علوم حاصل کرنے میں مشغول ہوا ،اسی طرح وقت گزرتا گیا اور میں نےجامعہ احیاء  العلوم بلامبٹ میں پانچ سال گزارے ۔ بعد میں مجھے اندازہ ہوا کہ یہی میری زندگی کی بہترین سال تھے۔
1993ء تک یہاں زیر تعلیم رہا،پھر مولانا شاہ حسین صاحب کے مشورے پر جامعہ اسلامیہ تفہیم القرآن مردان میں داخلہ لیا اور وہاں تین سال گزارے اور شیخ القرآن مولانا گوہر رحمان ؒ صاحب سے سند بخاری حاصل کی۔مولانا فرماتے ہیں  کہ احیاء العلوم چھوڑنے پر میں بے حد افسردہ تھا،درمیان میں سوات سنگوٹہ میں مدرسے میں داخلہ کے لیے ٹسٹ دیا ،ٹسٹ پاس کرنے کے باوجود دل نہ لگا اور واپس مردان آگیا۔ <br/> 

مولانا عنایت اللہ صاحب فرماتے ہیں کہ جب میں اپنے حالات زندگی پر نظر ڈالتا ہوں تو مجھے لگتا ہے کہ میں اپنی زندگی میں تین مراحل سے گزرا ہوا ہوں پہلا مرحلہ دین سے غفلت کا مرحلہ تھا اس وقت اگر میں اللہ کے پاس جاتا تو جنت کی  کوئی امید نہیں تھی، دوسرا مرحلہ تبلیغ میں جانے کے بعد دینی علوم حاصل کرنے کا مرحلہ تھا میری زندگی میں نہ بھولنے والا بہترین مرحلہ ہی تھا اس وقت اگر میں اللہ تعالی کے پاس جاتا تو مجھے یقین ہے کہ حصول  جنت میرے نصیب میں تھی، اور تیسرا مرحلہ حصول علم دین کے بعد اب تک کا جو مرحلہ ہے اس وقت مجھے نہ  جنت جانے کا یقین ہے اور نہ  جہنم کا جیسا کہ  عمرو بن العاص رضی اللہ عنہ  کے بارے میں ہےکہ انھوں نے موت کے وقت کہا تھا کہ: <br/> 

میں تین درجوں ( مرحلوں ) میں رہا ( پہلا یہ کہ ) میں نے اپنے آپ کو اس حالت میں پایا کہ رسول اللہ ﷺ کے ساتھ مجھ سے زیادہ بغض کسی کو نہ تھا اور نہ اس کی نسبت کوئی اور بات زیادہ پسند تھی کہ میں آپ پر قابو پا کر آپ کو قتل کر دوں ۔ اگر میں اس حالت میں مر جاتا تو یقیناً دوزخی ہوتا ۔ ( دوسرے مرحلے میں ) جب اللہ تعالیٰ نے میرے دل میں اسلام کی محبت پیدا کر دی تو میں نبی ﷺ کی خدمت میں حاضر ہوا اور عرض کی : اپنا دایاں ہاتھ بڑھایئے تاکہ میں آپ کی بیعت کروں ، آپ نے اپنا دایاں ہاتھ بڑھایا ، کہا : تو میں نے اپنا ہاتھ ( پیچھے ) کھینچ لیا ۔ آپ نے فرمایا :’’ عمرو ! تمہیں کیا ہوا ہے ؟ ‘‘ میں نے عرض کی : میں ایک شرط رکھنا چاہتا ہوں ۔ فرمایا :’’ کیا شرط رکھنا چاہتے ہو ؟ ‘‘ میں نے عرض کی : یہ ( شرط ) کہ مجھے معافی مل جائے ۔ آپ نے فرمایا :’’ عمرو ! کیا تمہیں معلوم نہیں کہ اسلام ان تمام گناہوں کو ساقط کر دیتا ہے جو اس سے پہلے کے تھے ؟ اور ہجرت ان تمام گناہوں کو ساقط کر دیتی ہے جو اس ( ہجرت ) سے پہلے کیے گئے تھے اور حج ان سب گناہوں کو ساقط کر دیتا ہے جو اس سے پہلے کے تھے ۔‘‘ اس وقت مجھے رسول اللہ ﷺ سے زیادہ محبوب کوئی نہ تھا اور نہ آپ سے بڑھ کر میری نظر میں کسی کی عظمت تھی ، میں آپ کی عظمت کی بنا پر آنکھ بھر کر آپ کو دیکھ بھی نہ سکتا تھا اور اگر مجھ سے آپ کا حلیہ پوچھا جائے تو میں بتا نہ سکوں گا کیونکہ میں آپ کو آنکھ بھر کر دیکھتا ہی نہ تھا اور اگر میں اس حالت میں مر جاتا تو مجھے امید ہے کہ میں جنتی ہوتا ، پھر ( تیسرا مرحلہ یہ آیا کہ ) ہم نے کچھ چیزوں کی ذمہ داری لے لی ، میں نہیں جانتا ان میں میرا حال کیسا رہا ؟
مولانا صاحب فرماتے ہیں کہ میں بھی اپنے حال  پر ڈرتا  ہوں اور اللہ تعالیٰ سے رحمت اور حسن خاتمہ کاطلب گار  ہوں۔<br/> 

 مولانا صاحب فرماتے ہیں کہ ابتدا میں جب ہم علم کے حصول کے لیے مدرسہ گئے تو ہماری یہی کوشش تھی جو بھی حدیث سنتے تو آپس میں  کہتے کہ پہلے اس پر عمل کریں گے۔ اس طرح جب استاد کلاس میں نہ ہوتے اورطالب علم باتیں کرتے تو  میں انھیں  خاموش کراتا اور کہتا کہ اگر استاد کلاس میں نہیں ہے تو اللہ تعالی تو ہمیں دیکھ رہاہے،اللہ تعالیٰ سے حیا کرو۔
جامعہ احیاء العلوم میں قیام کے دوران لوگ طلبہ کو اپنے گھروں  میں ختم قرآن کے لیے بلاتے تھے ، میں تو اول کوشش کرتا کہ  نہ جاؤں ،لیکن جب جاتا  توصرف تلاوت کرتا اور کھانے سے احتراز کرتا،کیونکہ یہ میرے  نزدیک درست نہ تھا،اسی طرح جب فراغت کے بعد امامت کے دوران لوگ ختم قرآن کےلیے بلاتے تو میں پیشگی شرط لگاتا کہ یا تلاوت کروں گا یا کھانا کھاؤں گا،تو مقتدی کہتے آپ صرف کھانے کے لیے تشریف لے آئیں۔<br/> 

مولانا  فرماتے ہیں کہ ہماری تربیت میں اساتذہ کے ساتھ  جمعیت طلبہ  عربیہ نے اہم کردار ادا کیا ہے، میری منتظم حلقہ  احیاء العلوم کی ذمہ داری تھی، اس وقت ہم نے ایک منصوبہ بنایا تھا کہ جب یہاں نماز باجماعت قائم ہو جائے تو کچھ ساتھی باہر بازار کی طرف جائیں گے، جن لوگوں نے نماز ادا نہیں کی ان کو نرم لہجے میں نماز ادا کرنے کے لیے دعوت دیں گے، اسی طرح ہم نے یہ اہتمام بھی  کیا تھا کہ کچھ ساتھی  بازار جائیں گے اور وہاں جو لوگ میوزک وغیرہ سنتے سناتے ہیں ان کو بہترین اور نرم لہجے میں منع کریں گے ۔<br/> 

جمعیت میں ذمہ داری کے دوران ایک  دفعہ    کسی پروگرام میں بوسنیا کے   مسلمانوں پر  جو ظلم ہوا تھا،اُس پر مشتمل ایک ڈاکومنٹری ویسیار پر  لگائی   گئی تھی، اس میں میوزک کا آوازشا مل تھا،میرے ایک دوست نے کہاکہ یہ جتنے لوگ بھی اس میوزک کو سنیں گے اُس کا گناہ تمھیں ملے گا،میں نے آواز بند کردی ،اس پر ایک دوست جو کہ اب اللہ تعالیٰ کی راہ میں شہید ہوگئے ہیں نہےکہا کہ یا تو آواز چلاؤ یا  ویسیار کو ہی بند کردو،جس پر پروگرام میں بھگدڑ مچ گئی،قریب تھا کہ شرکاء منتشر ہوجاتے لیکن ہم نے روک لیے۔
جمعیت کے اجتماعات میں شرکت کرنے کی پوری کوشش کرتے،میرپور کشمیر،گجرانوالہ اور دیگر جگہوں کی طرف اجتماعات کےلیے گئے۔سفر کے دوران ہمارا طریقہ کار یہ تھا  کہ گاڑی میں بیٹھنے سے پہلے میوزک نہ بجانے اور نماز کے لیے بروقت گاڑی کھڑی کرنے کی شرط لگاتے۔
</p></div>
  <h2>شیخ القرآن مولانا ہدایت اللہ صاحب کے حوالے سے  ایک دلچسپ واقعہ</h2>
	<div class="para colorful1"><p>مولانا  عنایت اللہ صاحب فرماتےہیں  کہ ہمارے استاد شیخ القران والحدیث مولانا ہدایت اللہ صاحب اُس وقت جامعہ تفہیم القران مردان  میں مدرس تھے، جمعہ کے خطبے کے لیے  احیاء العلوم تشریف لائے تھے ، ہمیں اپنا واقعہ سنایا کہ میں فلائنگ کوچ   میں آرہا تھا ،اور ڈرائیور گاڑی میں گانا بجا رہا تھا،میں نے منع کیا تو انہوں نے کہا کہ اگرآپ گانا نہیں سنتے تو گاڑی سے اتر جائیں، شیخ صاحب نے اس گاڑی کا نمبر نوٹ کرلیا تھا، ہمیں دے دیا ۔میرے ساتھ اس وقت جمیعت  طلبہ عربیہ کے اور دوست بھی تھے ہم عدالت گئے اور انہیں بتایا کہ ڈرائیور نے  ہمارے استاد کی  بے حرمتی  کی  ہےآپ اس پر ایکشن لیں ،انہوں نے ہمیں تحریری شکل میں اس بات کی ضمانت   کہ وہ  ضرور کاروائی کریں گے۔ اس کے بعد ہم احیاء العلوم کے قریب پولیس لائن گئے،اور وہاں سے بھی ہمیں تحریری  طور پر یقین دہانی کروائی گئی کے ڈرائیور کے خلاف تادیبی کاروائی کریں گے۔کچھ دنوں بعد   پولیس ڈرائیور سمیت ہمارے مدرسے میں آ پہنچے ان کے ساتھ یونین کا سر براہ بھی تھا اور وہ معافی مانگ رہے تھے کہ  آئندہ ہم ایسا کبھی نہیں کریں گے تو ہم نے کہا کہ معافی کے لیے آپ کو مردان جانا پڑے گا وہاں مولانا ہدایت اللہ صاحب موجود ہیں ان سے معافی مانگیں۔پھر ہم نے ان کے ساتھ کچھ باتیں لکھ دی کہ اگر کسی گاڑی میں سارے لوگ میوزک  لگانے کے حق میں ہوں اور صرف ایک شخص کہے کہ نہیں لگا نا توآپ پھر بھی نہیں  لگائیں گے۔</p></div>
  <h2>آپ کے شیوخ اور اساتذہ اور ان کے ساتھ گزرے لمحات</h2>
	<div class="para colorful1"><p>آپ کے مشہور شیوخ و اساتذہ میں شیخ القرآن وا لحدیث مولانا گوہررحمان رحمہ اللہ ،شیخ الحدیث مولانا بزرجمہر صاحب حق رحمہ اللہ ، شیخ القرآن وا لحدیث مولانا شیخ عبد القدوس، مولانا محمد سلیم ؒاور مولانا شیر محمد ؒ  ہیں ،ان سے آپ نے جامعہ اسلامیہ تفہیم القرآن مردان میں پڑھا ۔اسی طرح مولانا احمد غفور غواص  رحمہ اللہ ،مولانا فضل معبود رحمہ اللہ ،شیخ القرآن والحدیث مولانا ڈاکٹر شمس الحق حنیف  صاحب ، تاج الملوکؒ صاحب،براول مولوی صاحب اور مولانا خائستہ رحمان ؒ صاحب سے آپ  نے احیا ء العلوم بلامبٹ میں پڑھا ۔دورہ تفسیر قرآن دو دفعہ احیاء العلوم بلامبٹ میں ،دو دفعہ جامعہ رحمانیہ درگئی میں  اور دو دفعہ جامعہ اسلامیہ تفہیم القرآن مردان میں کیا۔جبکہ اسلام آباد میں جمعیت طلبہ عربیہ کے زیر انتظام تدریب المعلمین کورس میں بھی شرکت کی۔<br/> 

مولانا صاحب فرماتے ہیں کہ میرے اساتذہ مجھ سے بہت محبت کرتے تھے۔ خصوصا ًبراول مولوی صاحب  بہت اعتماد کرتے ،ہر امتحان میں  مجھے 100 نمبر دیتے ،اور فرماتے کہ یہ میرا قابلِ اعتماد اور ذہین شاگرد ہے ۔ مجھے مولانا شمس الحق حنیف صاحب کے ساتھ اُ ن کی شادی میں شرکت کرنے کا موقع بھی ملا۔
مولانا شمس الحق حنیف صاحب سے کتاب الصرف اور ہدایت النحو  پڑھیں،پہلی دفعہ دورہ تفسیر بھی ان سے کیا۔بڑے بھائی نے اگلے سال دورہ تفسیر کےلیے درگئی آنے کا مشورہ دیا  کہ شیخ عنایت الرحمانؒ سے استفادہ کرو۔  یہاں آیا لیکن حضرت شیخ ؒ کی اصطلاحات بھاری بھرکم اور علمی نوعیت کی  تھیں اس لیے پوری طرح سمجھ میں نہ آتی ،اس سال حنیف صاحب کو دورہ تفسیر میں میری کمی  محسوس ہوئی اور   کہا  کہ یہ تو غائب ہے،اسی وجہ سے ناراض بھی رہا۔حنیف صاحب  کا میری زندگی پر  گہرا ثر ہے،وہ مروجہ تبلیغ کا سخت مخالف تھا،اگر چہ وہ   ہم سے  اب دوستوں کی طرح پیش آتا ہے لیکن مجھے بہت ہی عزیز ہے۔<br/> 

شیخ القرآن مولانا عنایت الرحمان صاحب ؒ  میرے  نہایت شفیق استاد تھے،اُن  سے اعتدال سیکھا،وفات سے  پہلے  جب ان سے آخری ملاقات ہوئی تو فرمایا کہ مجھے ا پنی دعاؤں میں یاد رکھنا۔
مولانا بزرجمہر صاحب حق رحمہ اللہ  ہمارے محسن اور مربی تھے۔اُن سے میں سنن ترمذی پڑھی ،اپنا  پورا سند ترمذی بھی مجھے  دیاجو کہ  میں نے اُن سے لکھا ہے۔<br/> 

شیخ القرآن والحدیث مولانا گوہررحمان ؒ   مجھ سے نہایت  محبت فرماتے۔خصوصاً جب اُن کو میں نے یہ بتایا کہ میں اب سیرئی  مردان  کی جامع مسجد میں امام ہوں تو بہت خوش ہوئے اور فرمایا کہ آپ تو مولانا محمد اکرم ؒ صاحب کی مسجد میں امام ہیں۔وہ معتدل اور  عاجز مزاج انسان تھے۔اتنے علم کے باوجود مردان تبلیغی مرکز جاتے اور وعظ و نصیحت سننے کےلیے بیٹھ جاتے۔اُ ن سے میں نے دورہ حدیث بھی کیا ،احادیث میں اللہ تعالیٰ نے ان کو کمال مہارت سے نوازا تھا۔اختلافی مسائل میں حد درجے معتدل تھے۔یہاں تک عید اور روزے کے اعلان میں مقامی  علما ء  کے ساتھ اتفاق کرتے تاکہ معاشرے میں یکجہتی اور اتحاد قائم ہو۔ایک بار ہم تفہیم القرآن مردان میں  اعتکاف  میں تھے،مولانا صاحب نے ہمارے لیے خود سحری لائی،اپنے خادم کی ذمہ داری لگائی کہ اگر کسی نے چاند دیکھا ہو  تو مجھے اطلاع دو۔ خادم ہاتھ میں ایک کاغذ  تھامے واپس آئے اور  کہا کہ چاند دیکھا گیا ہے اور یہ گواہوں کے نام ہیں۔مولانا نے نفی میں سر ہلایا اور کہا کہ یہ گواہی معتبر نہیں ،لیکن پھر بھی عید منائی تاکہ اتفاق قائم ہو۔صبح ایک شخص نے حضرت کو بُرا بھلا کہا  کہ آپ کی وجہ سے ہمارے  روزے مکمل  نہیں ہوئےلیکن مولانا مسکرا کر خاموش ہوگئے اور کوئی جواب  یا غصہ نہ کیا۔<br/> 

ایک دفعہ میں حضرت شیخ القرآن ؒ کے ساتھ مفتی محمد یوسف بونیری رحمہ اللہ  کی نماز جنازہ کےلیے بونیر گیا ،جب وہاں  پہنچے تو نماز جنازہ ہوچکی تھی،مولانا صاحب بہت غصہ ہوئے۔نمازہ جنازہ شیخ القرآن والحدیث مولانا عبدالرحیم چترالی رحمہ اللہ نے پڑھائی تھی۔انھوں نے حضرت شیخ القرانؒ کو کہا کہ  حضرت !میرا ایک عرض سن لیں ،باقی آپ کی مرضی ۔اور پھر فرمایا کہ مفتی صاحب کی وصیت تھی کہ میں ہی اُن کی نماز جنازہ پڑھاؤں گا ۔اور آپ کی موجودگی میں میرے لیے یہ ممکن نہ تھا اس لیے میں نے  جنازہ آپ کے آنے سے پہلے پڑھ لیا۔
</p></div>
  <h2>اخلاق و عادات</h2>
	<div class="para colorful1"><p>
حضرت مولانا عنایت اللہ صاحب تقویٰ و للہیت کے پیکر ہیں۔ ان کی زندگی خدا خوفی اور اخلاص سے معمور ہے۔ خاموشی ان کے مزاج کا خاصہ ہے، جب بولے تو  اُن کی گفتگو شیریں اور دلنشین ہوتی ہے۔  گہرا انسان ہے اور اسی کے پیچھے اُن کی خاموشی کا راز مضمر ہے۔وہ زیادہ تر خاموشی اختیار کرتے ہیں، غیر ضروری باتوں سے اجتناب کرتے ہیں اور ذکر و اذکار میں مشغول رہتے ہیں۔ سنجیدگی ان کے چہرے سے عیاں رہتی ہے اور ہر کام وقار اور متانت سے انجام دیتے ہیں۔ وہ ہمہ وقت دین کی خدمت میں مصروف رہتے ہیں، کسی لمحے کو ضائع نہیں جانے دیتے۔<br/> 

روزوں کا اہتمام ان کی زندگی کا لازمی جز ہے۔ خوراک میں انتہائی سادگی اپناتے ہیں، جو بھی ملتا صبر و شکر کے ساتھ تناول فرماتے ہیں۔ لباس بھی نہایت سادہ پہنتے ہیں، مصنوعی ظاہرداری سے کوسوں دور رہتے ہیں۔ کفاف والی زندگی بسر کرتے ہیں، نہ دنیا کی حرص اور نہ مال و دولت کی تمنا۔
وہ ہمیشہ وقت کے پابند رہتے ہیں۔ کلاس میں بروقت آتے ہیں اور مقررہ وقت پر درس مکمل فرماتے ہیں۔ ان کے درس کا انداز نپا تُلا ہوتا ہے، فضول تفصیلات میں پڑنے کے بجائے سیدھی اور جامع بات کرتے ہیں۔<br/> 

ان کی زبان سے کبھی کسی کی غیبت نہیں سنی جاتی۔ایک دفعہ ہمیں جامع الترمذی کا درس دے رہے تھے،درس کے دوران ایک واقعہ بیان کرنا چاہا لیکن شروع کرنے سے پہلے یہ کہہ کر رُک گئے کہ یہ غیبت کے زُمرے میں آتا ہے۔ وہ بے تکلفی سے پیش آتے ہیں، لیکن وقار کا دامن بھی نہیں چھوڑتے۔ ان کی سادگی ہر ایک کو متاثر کرتی ہے، اُن کے ہاں روایتی علماء کی ٹھاٹ باٹ نظر نہیں آتی،ان کی شخصیت سراپا اخلاص اور تقویٰ کا نمونہ ہے۔ نحسبہ کذالک والله حسيبه،ولا نزكي على الله أحداً۔اللہ تعالیٰ ان کے علم و عمل میں مزید برکت عطا فرمائے اور ہمیں بھی ان کے نقشِ قدم پر چلنے کی توفیق دے۔
</p></div>
 
     </div>

</body>
</html>
