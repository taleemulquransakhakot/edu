<!DOCTYPE html>
<html lang="ur" dir="rtl">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>شیخ القرآن والحدیث مولانا محمد طاہر صاحب</title>
                            
  <!-- جمیل نوری نستعلیق فونٹ -->
  <link href="https://fonts.cdnfonts.com/css/jameel-noori-nastaleeq" rel="stylesheet">

  <style>
    body {
      font-family: 'Jameel Noori Nastaleeq', serif;
      background-color: #f7f8fa;
      margin: 0;
      padding: 0;
      line-height: 2.2;
      color: #222;
    }
    header {
      background-color: #0a3d62; /* ڈارک بلیو */
      color: #fff;
      text-align: center;
      padding: 20px;
      border-bottom: 5px solid #c49b9b; /* ہلکا گلابی ٹچ */
    }
    header h1 {
      margin: 0;
      font-size: 2.2em;
    }
    .container {
      max-width: 1300px;
      margin: 20px auto;
      padding: 30px;
      background: #fff;
      box-shadow: 0px 0px 12px rgba(0,0,0,0.1);
      border-radius: 12px;
    }
    h2 {
      color: #0a3d62;
      border-right: 5px solid #c49b9b;
      padding-right: 10px;
      margin-top: 2px;
      font-size: 2.1em;
    }
	
	
	
	
	
	
   .para {
    padding: 5px;
    border-radius: 10px;
    margin: 10px 0;
    font-family: "Jameel Noori Nastaleeq", serif;
    font-size: 25px;
    line-height: 1.9;
    box-shadow: 0px 3px 5px rgba(0,0,0,0.1);
}

/* مختلف رنگ */
.colorful1 {
    background: #991914;  /* ہلکا نیلا */
    color: #fbf8f8;       /* گہرا نیلا */
}

.colorful2 {
    background: #fff0e6;  /* ہلکا نارنجی */
    color: #5a3954;       /* گہرا براؤن */
}

.colorful3 {
    background: #f0ffe6;  /* ہلکا سبز */
    color: #5a3954;       /* گہرا سبز */
}
  </style>
</head>
<body>

  <header>
    <div class="name"><h1>شیخ القرآن والحدیث مولانا محمد طاہر صاحب</h1></div>
  <div class="role">مہتمم جامعہ دارالعلوم تعلیم القرآن سخاکوٹ</div>
  </header>
 
  <div class="container">
    <h2>ہوتا ہے کوہ و دشت میں پیدا کبھی کبھی </h2>
	<div class="para colorful1"><p>استاد العلماء شیخ القرآن والحدیث حضرت مولانا محمد طاہر صاحب نے  اپنے والد مرحوم کی  زندگی میں جامعہ دارالعلوم تعلیم القرآن سخاکوٹ کے مہتمم بنے۔ آپ نے ایک صالح جانشین کا کردار ادا کیا اور والد صاحب نے دین کی خدمت کا جو کام شروع کیا تھا، اُسے پوری جانفشانی کے ساتھ مزید آگے بڑھایا، ادارے کو ترقی سے ہمکنار کیا۔ <br/>دینی ادارہ چلانا ایک مشکل ترین کام ہے، جس میں طلبہ کو مفت خدمات فراہم کرنی ہوتی ہیں، اساتذہ کا انتخاب کرنا پڑتا ہے، انتظام چلانا ہوتا ہے، طلبہ کی تعلیم و تربیت کا خیال رکھنا پڑتا ہے، اساتذہ کے لیے مشاہروں اور اعزازیوں کا اہتمام کرنا پڑتا ہے، الغرض دینی ادارے کی حقیقی سرپرستی کرنا پھولوں سے سجا تخت نہیں بلکہ کانٹوں کا سیج ہے۔<br/> استاد محترم مولانا محمد طاہر صاحب کو اللہ تعالی نے یہ اعزاز بخشا ہے کہ وہ مشکلات کا سامنا کرنا جانتے ہیں، باہمت اور صاحب استقامت ہیں، اس لیے جامعہ دارالعلوم تعلیم القرآن سخاکوٹ نے ان کی سرپرستی میں ایک قلیل مدت میں بہت ترقی کی اور علم دین کے پیاسے اس چشمے سے سیراب ہو رہے ہیں۔ فلله الحمد والمنۃ</p></div>
		
   

   <h2>ولادت و ابتدائی تعلیم</h2>
	<div class="para colorful1"><p>شیخ الحدیث حضرت مولانا محمد طاہر صاحب 4 اپریل 1966 کو ضلع لوئر کے ایک قصبہ تالاش میں پیدا ہوئے۔ آپ اپنے بہن بھائیوں میں سب سے بڑے ہیں۔ چونکہ آپ کے والد 1970 میں تالاش سے سخاکوٹ منتقل ہو گئے، اس لیے خاندان کے دیگر افراد بھی یہاں منتقل ہو گئے۔ 1971 میں آپ نے گورنمنٹ پرائمری اسکول سخاکوٹ میں داخلہ لیا اور 1982 میں گورنمنٹ ہائی اسکول نمبر ایک سخاکوٹ سے میٹرک کیا۔ اسی دوران آپ نے والد صاحب مولانا شمس الرحیم سے ناظرہ قرآن پڑھا اور قاری گل اعظم صاحب سے آخری چند پارے حفظ کیے۔</p></div>
	

   <h2>درسی نظامی کا آغاز</h2>
	<div class="para colorful1"><p>حضرت مولانا محمد طاہر صاحب کا تعلق ایک علمی اور دینی گھرانے سے تھا۔ والد صاحب عالم فاضل تھے۔ گھر میں علمی ماحول تھا، اس لیے دینی علوم کے حصول کی طرف رجحان پہلے سے ہی موجود تھا۔ میٹرک کے بعد آپ نے درس نظامی کے علوم و فنون سیکھنے کے لیے جامعہ رحمانیہ کا انتخاب کیا۔ <br/> 
جامعہ رحمانیہ کا مہتمم استاذ العلماء حضرت مولانا عنایت الرحمن صاحب کے آپ کے والد سے دوستانہ مراسم تھے، اس لیے ان کی طرف سے بھرپور توجہ و تربیت ملی۔ آپ جامعہ رحمانیہ کے قابل و ہونہار طلبہ میں سے تھے۔ یہاں پر حضرت نے صرف نحو، منطق، فقہ اور اصول فقہ کی ابتدائی کتب پڑھیں۔ جامعہ رحمانیہ کے شیوخ کے سامنے زانوئے تلمذ طے کیے، اور علم دین کا فیض کسب کیا۔ اس وقت جامعہ رحمانیہ میں شیخ الحدیث مولانا عنایت الرحمن صاحب، نمونہ اسلاف حضرت مولانا شیخ فدا محمد صاحب، حضرت مولانا عبدالسلام صاحب جیسے اساطین علم و عمل پڑھاتے تھے۔ مقدم الذکر حضرت مولانا عنایت الرحمن کا علمی مقام نہایت بلند تھا، پاکستان اور پاکستان کے بڑے بڑے علماء آپ کی علمی بصیرت اور فقاہت کے قائل تھے۔ ان کے فرزند مولانا عطاء الرحمن ان کے حوالے سے لکھتے ہیں: <br/> 

افغان مہاجرین کے لئے قائم کی گئی یونیورسٹی افغان معہد ہی ضلع پشاور ] میں آپ نے ۹۲-۱۹۹۱ء میں تدریس کا فریضہ بھی سر انجام دیا۔ اس دوران آپ اپنی مصروفیات کے باوجود صبح تا دو پہر جامعہ رحمانیہ درگئی میں تدریس کا فریضہ انجام دیتے اور ظہر کے بعد روزانہ بذریعہ موٹر کار ہی جاتے اور رات کو دیر سے واپس ہوتے ۔<br/> 
 اس طرح رمضان المبارک کے دوران آپ وہاں قرآن کریم کی تفسیر و تشریحکے ساتھ درس بھی دیتے ۔ اس دوران افغان رہنماؤں کے لئے خصوصی درس و تدریس کا بھی آپ اسلامی ضابطہ حیات ، عبادات و معاملات ، سیاسیات وطرزحکمرانی سے اہتمام ہوتا ۔ متعلق ضروری مضامین پر سیر حاصل لیکچر دیتے اور وہ طالب علموں کی طرح آپ کے سامنے بیٹھ کر فیض حاصل کرتے ۔ اسی طرح انجینئر گلبدین حکمتیار اکثر اپنی لکھی ہوئی کتا بیں تصحیح کے لئے آپ کو بھیجتے اور مولانا تصحیح کرنے کے بعد واپس کرتے۔( حیات و خدمات مولانا عنایت الرحمان صفحہ 17)
</p></div>
	
	

   <h2>جامعہ اسلامیہ تفہیم القرآن مردان آمد</h2>
<div class="para colorful1"><p>مولانا محمد طاہر صاحب نے دو سال جامعہ رحمانیہ میں گزارنے کے بعد جامعہ اسلامیہ تفہیم القرآن مردان کا رخ کیا۔ جس طرح جامعہ رحمانیہ کے شیوخ علوم و فنون میں یکتائے روزگار تھے، ویسے ہی مردان میں حضرت گوہر زمان فاتح ایوان مرد قلندر مولانا گوہر الرحمان صاحب کے چرچے تھے۔ آپ بیک وقت مفسر، محدث و فقیہ تھے، محقق و مدقق تھے، مصنف اور سیاستدان تھے، افراط و تفریط سے پاک معتدل ذہنیت کے مالک تھے۔ حضرت شیخ القرآن باوجود اتنی مصروفیات کے طلبہ کی تربیت کا بہت خیال رکھتے تھے۔</p></div>
	

   <h2>کراچی کا سفر</h2>
	<div class="para colorful1"><p>پاکستان میں کراچی کے دینی مدارس کو ایک نمایاں مقام حاصل ہے۔ مولانا محمد طاہر صاحب نے بھی ان مدارس اور ان کے شیوخ سے استفادہ کرنے کی غرض سے کراچی کا سفر کیا۔ وہاں ایک سال جامعہ عربیہ احسن العلوم میں پڑھتے رہے۔ جامعہ کے مہتمم مفتی زرولی خان صاحب کے بارے میں حضرت فرماتے ہیں کہ وہ ایک عظیم شخص تھے۔ اللہ تعالی نے انہیں بے مثال فقاہت سے نوازا تھا۔ علوم و فنون میں کمال درجے کی مہارت رکھتے تھے۔</p></div>
	
   <h2>سند فراغت کا حصول</h2>
	<div class="para colorful1"><p>آپ نے اپنے علم کی زندگی کے آخری دو سال جامعہ فاروقیہ کے آغوش میں گزارے۔ وہاں پر حضرت شیخ الحدیث مولانا سلیم اللہ خان صاحب رحمت اللہ علیہ سے دور حدیث کیا۔ مولانا سلیم اللہ خان صاحب کا علمی مقام نہایت اعلیٰ تھا۔ احادیث میں اللہ تعالی نے انہیں نہایت بصیرت و فہم سے نوازا تھا۔ ان کا اندازِ درس نہایت دلنشین و دلکش اور دل و دماغ کو معطر کرنے والا تھا۔ حضرت مولانا سلیم اللہ خان صاحب کا حافظہ نہایت قوی و محیر العقول تھا۔ ان کے بارے میں ذکر کیا جاتا ہے کہ انہوں نے 27 دنوں میں قرآن مجید کو حفظ کرنے کا شرف حاصل کیا۔ اسی بنیاد پر مولانا محمد طاہر صاحب نے دورِ حدیث کے لیے جامعہ فاروقیہ کراچی کا انتخاب کیا اور مولانا سلیم اللہ خان صاحب سے بخاری شریف پڑھی اور 1992 میں سندِ فراغت حاصل کی۔</p></div>
	
   <h2>درس و تدریس کا آغاز</h2>
<div class="para colorful1"><p>درسِ نظامی سے فراغت کے بعد حضرت مولانا محمد طاہر صاحب ایک سال تک جامعہ الفلاح نارتھ ناظم آباد کراچی میں مدرس رہے۔ وہاں آپ نے کافیہ، مقامات نفحۃ العرب اور دیگر کتب طلبہ کو پڑھائیں۔ بعد ازاں آپ کراچی میں مسجد رضوان 17 نمبر آئے، اور وہاں مسجد کی کمیٹی آپ کی سرپرستی میں اسلامک اسکول کے نام سے ایک سیٹ  اپ قائم کی۔ کچھ عرصے تک آپ یہاں رہے اور ادارے کی سرپرستی کرتے رہے۔ بعد میں آپ کو جامعہ دارالسلام گزری میں درس دینے کی دعوت ملی اور وہاں ایک مدت تک مدرس رہے۔</p></div>
   <h2>جامعہ رحمانیہ میں درس</h2>
<div class="para colorful1"><p>1996 عیسوی میں آپ کراچی سے واپس لوٹے اور ایک سال تک اپنی مادرِ علمی جامعہ رحمانیہ میں تدریس کرتے رہے۔ اس دوران آپ گورنمنٹ ہائی اسکول رانئی دل لوئر میں اے ٹی ٹیچر لگے۔ ایک سال تک آپ اسکول میں پڑھاتے رہے، پہلے گورنمنٹ ہائی اسکول رانئی اور بعد میں گورنمنٹ ہائی اسکول بانڈہ تالاش میں تبادلہ ہو گیا۔</p></div>
	

   <h2>جامعہ دارالعلوم تعلیم القرآن سخاکوٹ کا آغاز</h2>
	<div class="para colorful1"><p>فروری 1998 میں آپ سخاکوٹ آئے۔ سرکاری نوکری اور دیگر تمام مصروفیات ترک کر کے آپ نے اپنے ادارے کی ترقی میں مشغول ہو گئے۔ سب سے پہلے آپ نے اپنے والد صاحب کے شروع کردہ کام کو توسیع دی اور مدرسہ تعلیم القرآن سے جامعہ دارالعلوم تعلیم القرآن سخاکوٹ کے نام سے ایک نئے انداز میں دینی کام کا آغاز کیا۔ آپ نے شعبہ حفظ و ناظرہ کے ساتھ ساتھ شعبہ درسِ نظامی کا آغاز بھی کیا۔ ابتدا میں مشکلات، مسائل، وسائل کی کمی اور افرادِ کار کی کمی تھی۔ الغرض ہر قسم کی رکاوٹ موجود تھی، لیکن اللہ تعالیٰ توکل کرنے والوں سے محبت اور ان کی نصرت فرماتے ہیں۔ حضرت مولانا محمد طاہر صاحب نے اخلاص سے دین کی خدمت شروع کی اور اللہ تعالیٰ نے برکت ڈال کر اس علمی کام کو ترقی کی راہ دکھائی۔</p></div>
	
   <h2>بحیثیت مہتمم جامعہ دارالعلوم تعلیم القرآن سخاکوٹ</h2>
<div class="para colorful1"><p>آپ اپنے والد صاحب کی زندگی میں ہی جامعہ دارالعلوم تعلیم القرآن سخاکوٹ کے مہتمم مقرر ہوئے، اور آج تک اسی منصب پر دینِ متین کی خدمت میں مصروف ہیں۔ مولانا محمد طاہر صاحب جس انداز میں ادارے کی سرپرستی کر رہے ہیں اور جس منہج پر وہ قائم ہیں، وہ قابل رشک اور قابلِ دید ہے۔ آپ کے ساتھ وقت گزارنے والے اساتذہ اور آپ کے زیر تربیت طلبہ اس بات سے بخوبی واقف ہیں کہ حضرت مہتمم صاحب کس پائے کے آدمی ہیں۔ علماء، طلبہ اور عوام الناس کے دلوں میں ان کے لیے جو خیر کے جذبات، شکریہ اور احترام کے احساسات ہیں، ان کو بیان کرنے کے لیے کم از کم میرا قلم عاجز ہے۔<br/> 
 جامعہ دارالعلوم تعلیم القرآن سخاکوٹ کے مہتمم کی حیثیت سے آپ نے ادارے کو رول ماڈل ادارہ بنایا اور اسے ترقی سے ہمکنار کیا۔ یہ سب کچھ حادثاتی طور پر نہیں ہوا بلکہ اس کے پیچھے کچھ اصول کارفرما ہیں جن پر حضرت مولانا محمد طاہر صاحب سختی سے عمل کرتے ہیں۔<br/> 

<h3>(1)شورائیت</h3>
<br/>
 

حضرت مولانا محمد طاہر صاحب شورائیت کے قائل ہیں اور خود آپ نے عمل سے اسے ثابت کیا ہے۔ اول دن سے اب تک وہ ہر مسئلے میں دارالعلوم کے اساتذہ کو اپنے ساتھ شریک کرتے ہیں، ان سے رائے لیتے ہیں، اور ان کے صائب آراء کو قبول کرتے ہیں۔ بلکہ دارالعلوم کے طلبہ سے بھی مشورہ کرتے ہیں اور سال میں ایک مرتبہ طلبہ سے تجاویز و آراء لیتے ہیں اور باقاعدگی سے اس پر غور کرتے ہیں۔ مشورہ آفتاب کے مانند ہے جو ہر چیز کو روشن کر دیتا ہے۔ یہ آبِ حیات ہے، اس سے مساوات اور برابری جنم لیتی ہے۔ <br/> 
جہاں شورائیت ہو، وہاں عدل کا پھریرا لہراتا ہے، صداقت و دیانت کی ہوا مہکتی ہے۔ گویا ہر مشیر حق کے کہکشاں کا روشن ستارہ بن جاتا ہے۔ اور سب سے بڑھ کر یہ کہ قرآن کے حکم پر عمل ہوتا ہے: <br/> 

وَأَمۡرُهُمۡ شُورَىٰ بَيۡنَهُمۡ<br/> 

وَقَالَ تَعَالَىٰ: وَشَاوِرْهُمْ فِي الْأَمْرِ <br/> 

<h3>(2)نظم و ضبط</h3>
<br/> 


مولانا محمد طاہر صاحب نظم و ضبط کی اہمیت کے قائل ہیں۔ بے ہنگم ہجوم اور افرا تفری کے مخالف ہیں کیونکہ ہجوم ایک بے سمت طوفان کی مانند ہے جہاں شعور کے بجائے شور ہوتا ہے۔ بے قابو بھیڑ صرف تخریب پیدا کرتی ہے، تعمیر نہیں۔ حضرت   کا ماننا ہے کہ میں ایسے لوگ تیار کروں جو منظم ہوں، ان کے پاس ایک مقصد، لائحہ عمل اور اجتماعیت ہو۔ بکھرے ہوئے قطرے صرف نمی پیدا کرتے ہیں لیکن جب یہ قطرے مل جائیں تو دریا بن جاتے ہیں۔ وہ ہمیشہ اپنے طلبہ کو ہجوم کے بجائے کارواں بننے کی تلقین کرتے ہیں اور ادارے میں بھی نظم و ضبط کے لیے متحرک رہتے ہیں۔<br/> 

<h3>(3)نرمی<br/> </h3>

آپ کی ایک خوبی یہ ہے کہ آپ دارالعلوم کے اساتذہ اور طلبہ کے ساتھ انتہائی نرمی سے پیش آتے ہیں۔ یہ بات واضح ہے کہ ایک دینی مدرسے کا مہتمم کتنی پریشانیوں اور مسائل میں گہرا رہتا ہے، لیکن ان سب کے باوجود اللہ تعالی کا کرم ہے کہ وہ کبھی کسی مسئلے پر استاد سے الجھےنہیں بلکہ  ہر مسئلے کے لئے نرم انداز میں حل پیش کرتے ہیں۔ <br/> 
گزشتہ 25 سالوں کے دوران کئی اساتذہ شیوخ یہاں پڑھا کر گئے ہیں اور سب اس بات پر متفق ہیں کہ حضرت مولانا محمد طاہر صاحب اچھے اخلاق کے مالک ہیں اور نرم خو انسان ہیں۔نبی کریم  ﷺ فرماتے ہیں: إِنَّ اللَّهَ رَفِيقٌ يُحِبُّ الرِّفْقَ، ويُعطي عَلَيْهِ مَا لا يعطي على العُنفِ".<br/> 

<h3>(4)نگرانی</h3>
<br/>

 

بحیثیت مہتمم آپ طلبہ کی نگرانی نہایت احسن طریقے سے کرتے ہیں۔ تدریسی سال کے دوران آپ صبح اندھیرے میں ایک کلومیٹر کا فاصلہ طے کر کے گھر سے مدرسہ آتے ہیں، طلبہ کو نماز کے لیے بیدار کرتے ہیں، اور عام حالات میں رات دیر تک مدرسے میں رہتے ہیں۔ آپ ہر طالب علم کو اپنے حقیقی بچے کی نظر سے دیکھتے ہیں اور فرماتے ہیں: "میں اس شخص کو استاد نہیں مانتا جو طالب علم کو اپنے حقیقی بیٹے کا درجہ نہ دے۔" یہ بات ہم سب کرتے ہیں، لیکن استاد محترم اس کا عملی نمونہ ہیں۔ 

<br/> مولانا محمد طاہر صاحب نہ صرف ایک قابل تقلید مہتمم ہیں بلکہ وہ ایک لائق صد تحسین معلم بھی ہیں۔ بندہ نے خود ان سے ابتدائی کتب پڑھیں۔ نرم انداز اور انتہائی وقار کے ساتھ پڑھاتے ہیں۔ ہمیشہ تحقیق پر توجہ دیتے ہیں اور جو بات کرتے ہیں، اس پر گہرائی سے تحقیق کرتے ہیں۔<br/> 

استاد محترم کی ایک خوبی یہ ہے کہ وہ ہمیشہ ایثار کرتے ہیں۔وہ ہمیشہ دوسروں کوخود پر  ترجیح دیتے ہیں۔ادارے میں ہمیشہ مشکل کام خود کرتے ہیں تاکہ دوسروں کے لئے آسانی  ہو۔ اگر کوئی دلیل کے ساتھ رائے دے تو  اپنی رائے کی قربانی دیتاہے۔باوجود اس کے کہ وہ تمام علوم و فنون میں مہارت رکھتے  ہیں انھوں نے دیگر اساتذہ کو موقع دیا کہ وہ آگے جائیں،اور خود کو مدرسے کی نگرانی ،انتظامات اور طلبہ کی تربیت کےلئے وقف کیا ہے۔ <br/> 

آپ کے چھوٹے بھائی قاری محمد طارق صاحب  آپ کے بارے میں کہتے ہیں: <br/> 

""ماشاءاللہ! اللہ تعالیٰ نے ہمیں ایسا بھائی عطا کیا ہے کہ والد صاحب کی کمی محسوس نہیں ہونے دیتے۔ بھائی صاحب نہایت سادہ مزاج، ملنسار، خوش اخلاق اور رحم دل انسان ہیں۔ زمانۂ طالب علمی میں جب والد صاحب ہمارے لیے ضروری اشیاء، جیسے صابن اور خوراک وغیرہ، بھیجتے تو بھائی صاحب ہمیشہ اپنے دوستوں کو اس میں شریک کرتے۔ ہم دونوں بھائیوں میں ایک چیز مشترک ہے جو ہمیں والد صاحب سے وراثت میں ملی ہے: ہم کبھی بھی مہمانوں سے بیزار نہیں ہوتے، خاص طور پر علما اور طلبہ سے۔ الحمد للہ ۔<br/> 

بھائی صاحب انتہائی سخی ہیں۔ میں نے کبھی انہیں سخت زبان استعمال کرتے یا کسی سے بدتمیزی کرتے نہیں دیکھا۔ میرا مزاج ذرا سخت ہے، مگر بھائی صاحب کا مزاج نہایت نرم، حاضر جواب اور قابلِ تقلید ہے۔ وہ ہر مسئلے کی تہہ تک پہنچنے اور اس کا بہترین حل نکالنے میں مہارت رکھتے ہیں۔<br/> 

مجھے یاد ہے جب میں نے بھائی کو پہلی بار منبر پر تقریر کرتے دیکھا تو خوشی کے مارے میری ہنسی نہیں رک رہی تھی۔ وہ فضول باتوں میں وقت ضائع نہیں کرتے اور ایسی مجالس سے سخت نفرت کرتے ہیں جہاں غیبت یا بے مقصد گفتگو ہو۔ ہر معاملے کو افہام و تفہیم سے حل کرنے کی کوشش کرتے ہیں، لیکن اگر کوئی ناجائز بات سن لیں تو غصہ بھی شدید آتا ہے۔بھائی صاحب ہمارے لیے شجرِ سایہ دار کی مانند ہیں۔ مدرسے میں بھی وہی شفقت اور محبت کا رویہ ہوتا ہے جو گھر میں رکھتے ہیں۔ ان کے قول و فعل میں تضاد نہیں۔ صلہ رحمی پر بہت زور دیتے ہیں، اور جب میں کسی معاملے میں سختی کرتا ہوں تو وہ نرمی اور پیار سے سمجھاتے ہیں۔ہم سب بہن بھائی اپنے بڑے بھائی سے بےحد محبت کرتے ہیں۔ شاید اس کی وجہ یہ نہیں کہ ہم اچھے ہیں، بلکہ یہ ہے کہ بھائی صاحب بہت اچھے ہیں۔ میں اپنے بھائی کے دوستوں کا بھی اتنا ہی احترام کرتا ہوں جیسے وہ میرے اپنے دوست ہوں۔اللہ تعالیٰ بھائی صاحب کو سلامت رکھے اور دین و دنیا میں کامیابیاں عطا فرمائے، آمین!"۔
</p></div>
     </div>
</body>
</html>
